SKUKUZA &#8211; Die aangepaste bakkie met sy yskas om bloed- en weefselmonsters te berg, stop in &#8216;n stofpad van die Nasionale Krugerwildtuin (NKW). Juan de Beer, bestuurder: Biodiversiteit Wetstoepassing (Groen Skerpioene) van die Mpumalanga Toerisme en Parke-agentskap (MTPA), en forensiese ondersoeker van wildmisdaad, klim uit en trek sy groen oorpak en wit stewels aan.Met sy rugsak oor sy rug pak hy en sy span ondersoekers die vier kilometer na die misdaadtoneel in die episentrum van renosterstroping in die NKW aan, naamlik die doodsvelde in die suide naby Pretoriuskop. Hulle is op pad om &#8216;n vier dae oue renosterkarkas vir bewyse te gaan ondersoek.