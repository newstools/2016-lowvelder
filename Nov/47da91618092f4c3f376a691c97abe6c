WITRIVIER &#8211; Danksy die kundigheid van &#8216;n plaaslike ekoloog loop daar nou weer na 100 jaar jagluiperds vry in die Vrystaat. Die Suid-Chinese tier se dae is ook nie meer, soos vantevore, getel nie.Beide die groot katspesies se bevolkings is aan die herstel, onder meer danksy mnr. Petri Viljoen, die roofdierspan van Endangered Wildlife Trust (EWT), verskeie ander spesialiswetenskaplikes en die bestuurder van die Laohu Valley-reservaat naby Philippolis, mnr. Heinrich Funck, se vestigingsplan en vasberadenheid.Video: Save China&#8217;s Tigers/Petri ViljoenDie jagluiperd, Suid-Afrika se mees kwesbare roofdier-spesies, het drie jaar gelede vir die eerste keer in 100 jaar na die Vrystaatse vlaktes terug gekeer toe twee jagluiperdmannetjes, Adrian en Strauss, in hierdie reservaat losgelaat is.Adrian en Strauss in 2015 na hul hervestiging op Laohu. Foto: Petri ViljoenDi reservaat van 330 vierkante kilometer is sedert 2002 ook &#8216;n veilige hawe vir vyf Suid-Chinese tiere wat daar hervestig is deur Save China&#8217;s Tigers, &#8216;n bewaringsorganisasie van filantrope, me. Li Quan en mnr. Steve Bray wat di bedreigde grootkat van algehele uitwissing wil red.Daar is slegs ongeveer 130 van die betrokke tier-subspesie in die w reld oor, waarvan 19 nou in die Vrystaat in hul omheinde kamp van 300 hektaar rondloop.Die reservaat is nie vir die publiek toeganklik nie.Die jagluiperds is afkomstig van Amakhala-reservaat by Grahamstad en is terug geplaas as deel van &#8216;n EWT biodiversiteits-inisiatief. &#8216;n Jagluiperdwyfie, Lady, het verlede jaar by hulle aangesluit vir teeldoeleindes.&#8220;Die idee is ook dat die Suid-Afrikaanse DNA-poel vir die jagluiperds vergroot word as deel van EWT se meta-populasie bestuursprogram vir jagluiperds,&#8221; s Viljoen.Die hervestiging in die Vrystaat, wat sover baie suksesvol was, is deel van &#8216;n groter projek om jagluiperdbevolkings te vergroot.Viljoen is al sedert 2002 by die projek as konsultant betrokke en was deel van die span pioniere wat &#8216;n stelsel van &#8220;rewilding&#8221; oftewel herwilding op Laohu in werking gestel het.Petri Viljoen Foto: Save China&#8217;s Tigers/Petri ViljoenDaarvolgens word eens aangehoude diere in die natuur teruggeplaas om na &#8216;n ruk selfvoorsienend te wees. Viljoen het reeds by twee internasionale konferensies sy kundigheid hieroor gedeel.Die hunkering na sy heimat, maar ook trots op die sukses van die projek, is hoorbaar in sy stem wanneer hy oor die Suid-Vrystaat waar die tuiste van die tiere eens veeplase was, praat.&#8220;Ja, die jagluiperds loop nou tussen rantjies en koppies. Hulle is so aanpasbaar dat hulle stap waar &#8216;n bobbejaan nie eens met &#8216;n knopkierie sal regkom nie,&#8221; lag Viljoen.Die tiere is in &#8216;n area wat omhein is en het geen kontak met die jagluiperds nie. In China was hulle welpies in dieretuine soos die Shanghai Dieretuin. In Suid-Afrika moes hulle leer jag en in die wild aanpas.&#8220;Jy moes die welpies sien hul pote optel toe hulle die eerste keer op gras getrap het!&#8221; onthou Viljoen.Van die tiere sal teruggeneem word na China sodra &#8216;n habitat vir hulle goedgekeur is. &#8220;Die verwagting is reeds in China dat dit kan gebeur. Ons wag net vir die regte geleentheid en die regte plek om ge dentifiseer te word,&#8221; s Viljoen.Aanvanklik het die onervare tiere nie geweet hoe om enige prooi suksesvol te jag nie. Dit het egter nie lank geneem voordat hulle begin leer het om die prooi te bekruip en suksesvol te jag nie.Mettertyd het die nou meer volwasse tiere selfs elande in hul groot kamp platgetrek.&#8220;Die terugplasing in die natuur van diere wat in aanhouding was, is &#8216;n proses waarby jy prakties betrokke moet wees. Dit moet bestuur word. Die tiere self moes die skakel tussen doodmaak en prooi vind,&#8221; verduidelik Viljoen.As ekoloog het hy nog nooit vir direkte betrokkenheid by sy werk teruggedeins nie. Hy het in die begin van sy loopbaan in bewaring, vir net meer as drie jaar saam met sy vrou, Zanne, tussen die leeus in die Chobe Natuur Park in Botswana gewoon.Di gebore Vrystater se eerste uitdaging in bewaring was om die impak van mense op wildsbokbevolkings na te vors. Hy is ook bekend vir sy navorsing op groot karnivore. Hy is &#8216;n kranige loods vir lugsensusse en wildopnames. Sy naam as wildlewefotograaf is gevestig, en hy ontwerp nuttige tegnologiese aanpassings in die bewaringsveld.Dit is veral aanpassings van hommeltuie (drones) om vir moniteringsdoeleindes in bewaring aangewend te word, wat vir Viljoen &#8216;n nuwe wending in bewaring aandui, een waarvan hy reeds deel is.&#8220;Die toekoms van bewaring sal sterk hierdeur be nvloed kan word. Dit gee ons &#8216;n strategiese voordeel,&#8221; s hy.