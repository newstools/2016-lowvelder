SKUKUZA &#8211; Sekere verkenningsroetes, kuierplekke en paaie in die Nasionale Kruger Wildtuin is pasgemaak vir kieskeurige besoekers. Dit het egter veel te make met persoonlike voorkeure en hoekom jy die wildtuin besoek.Hier is my persoonlike gunstelinge (geen spesifieke volgorde nie):1. Een van my gunstelingpaaie is die S56 Mphongolopad (noord van Shingwedzi), veral die ringsirkel. Olifantryk, en jy sal dalk ook leeus sien. Die Shingwedzi-area met sy Kanniedooddam en die kamp is &#8216;n veilige hawe tussen die suide en die noorde. Veral die restaurant teenaan die rivier is &#8216;n vroegoggendjuweel. Pasop net vir die apies!Shingwedzi-kamp2. Die Punda Maria-streek in die Noorde met sy Pafuri-piekniekplek, Crooks&#8217; Corner waar drie lande bymekaar kom en die koorsboomwoud daarnaas, is onuitputlik ryk aan dinge om te sien. Thulamela, antieke ou stad teen die berg, is &#8216;n sonderlinge kultuurjuweel midde-in al die diere en veld. Punda is ook n goeie plek om n krokodilvangs dop te hou so langs die Luvhuvhurivier. Ek het in die gebied olifante, leeus en selfs n ratel gesien.Berg waarteen die antieke stad Thulamela gele is.3. Min dinge so rustig soos om &#8216;n middagslapie in te kry terwyl jy langs &#8216;n dam wag vir diere om te kom water drink en net so tussen die slapies die seekoeie sien ronddryf. Ek het al ure omgesit by die Pionierdam by Mopanie Ruskamp. Die dam is kenmerkend vol boomskelette soos die baie bekende Sonsondergangdam. By die Mlondozidam (net so af van die S29, so amper 20 kilometer van Laer Sabie) in die Nkanyenistreek is daar panoramiese vistas oor die Lebomboberge.&nbsp;4. Die Mopaniestreek in die wildtuin het &#8216;n uitsonderlike verskeidenheid van landskappe en diere &#8211; veral my gunstelinge! Ek het al vele luiperds by die Shipandane-uitkykplek net suid van die Mopaniekamp gesien. Die gedeelte is werklik afgele en &#8216;n wegkruipplek van als en almal as jy dit soek tydens jou vakansie. &#8216;n Goeie plek om sonsondergange en &#8216;n sonsopkoms ongesteurd te waardeer.&nbsp;5. n Goeie piekniekplek is Afsaal op die H3 tussen Skukuza en Malalane-hek. Die area daarrondom is goeie leeuw reld (hou ook jou o op die Makhoutlwanini-koppie om hulle te sien) en na Malalane se kant kan jy vele olifante te siene kry veral rondom die watergate.&nbsp;&nbsp;6. Ek het al dikwels leeus gesien op die H1-6 pad by Letaba: van die kamp tot by die brug. Letaba-kamp is &#8216;n gunsteling kuierplek waar jy lalapalms kan sien soos wat daar ook by Shingwedzi-kamp is, maar dit is ook &#8216;n plek om &#8216;n ruiker impalalelies met jou o te pluk.Impala-lelies7. Die kamp sowat 40 kilometer noord van Satara, Roodewal, is min of meer in die middel van die wildtuin en omdat dit so donker is, een van die beste plekke om sterre te kyk vanaf die uitkykplek tussen die bome.8. Die Engelharddam op die S62 is n paradys vir vo lkykers.Engelharddam se vistrappies9. Die Mahonie-ringsirkel op die S99 van sowat 30 kilometer naby Punda Maria ruskamp is n goeie plek om kremetarte te waardeer en olifante te sien sowel as om vo ls te kyk.10. Die pad van Skukuza na Laer Sabie (H4-1) is sowat 40 kilometer langs die Sabierivier is die pad waarop ek altyd gaste neem. Dis maklik een van die besigste paaie, maar die frustrasie met ander besoekers werd as jy lief is vir mooi bome. Hier sien jy maklik n luiperd of twee, en selfs dalk n cheetah naby die Laer Sabie-kamp. Een van die beste plekke egter om cheetah te sien is veel verder aan die noordekant net duskant die Babalala piekniekterrein.&nbsp;&nbsp;&nbsp;