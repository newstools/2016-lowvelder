MBOMBELA &#8211; Laevelders sal binnekort die geleentheid h om die drie sterre van die nuwe Afrikaanse rolprent, Jou Romeo, in die vlees te ontmoet. Die rolprent word landwyd op 23 Desember vrygestel.Die dag voor dit, op 22 Desember kan Laevelders en vakansiegangers by die Badplaas ATKV-oord die hoofakteurs ontmoet. Ruan Wessels, Elani Dekker en Christopher van der Westhuizen sal verskeie aktiwiteite bywoon vanaf 10:00 tot 17:00.Die akteurs reis tans die land plat om voorbrand te maak vir die vrystelling. Jou Romeo handel oor Yvette (Elani Dekker) en Tyler (Christopher van der Westhuizen) wat in &#8216;n sportmal-skool net een droom koester, en dit is om Romeo en Juliet op die planke te bring in hul matriekjaar. Mnr. Kirby Potgieter (Pierre Breytenbach), besluit egter om die kuns- en kultuurbegroting te sny, sodat die krieketklubhuis opgradeer kan word.Yvetter en Tyler bedink &#8216;n plan om hul opvoering te red, en besluit om die skool se krieketheld te vra om die rol van Romeo te vertolk. Die kaartjieverkope spring deur die dak, maar gevoelens en leuns bedreig die uitkoms.Die rolprent se klankbaan is deur Loki Rothman behartig. Hy het sy eerste oorspronklike Afrikaanse liedjie, &#8220;Ons op ons eie&#8221; vir Jou Romeo opgeneem.Dit is gedurende Oktober vrygestel en is reeds &#8216;n treffer en is op Afrikaans is Groot Vol. 9, wat tans op die rakke is, beskikbaar.Sien ook: Video &#8211; Twee Leeuwelpies en een stok