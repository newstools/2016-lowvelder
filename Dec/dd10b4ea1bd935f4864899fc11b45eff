MBOMBELA &#8211; Die gehoor by die Kersloffees kan oudergewoonte uitsien na pragtige musiek en gewyde vermaak. Di jaarlikse fees vind vandag, 4 Desember by die AGS Communio Kerk plaas.Optredes deur die Afrikaanse pop/country-duo, Anders, sowel as countrysanger, Manie Jackson, beloof om vanjaar se aanbieding ekstra spesiaal te maak.Anders is die getroude sangmaats Wynand en Lindi Delport wie se nuutste album, #ek onthou, hulle die Ghoema-toekenning vir beste album deur &#8216;n groep of duo en beste groep van die jaar, besorg het. Manie Jackson se nuutste album, MJ, het binne 10 maande platinumstatus bereik.Sanger en TV-persoonlikheid, Leon Ferreira, die groep Duis:Lig, Vasti Lourens, Eugene Jacobs en Jason Lee sal ook deel van die vertoning wees. Duis:Lig se debut-album is in 2012 lewendig opgeneem en in 2013 vir &#8216;n Tempo-toekenning genomineer.Die Kersloffees begin om 16:00. KANSA en kinderhuise het uit verlede jaar se konsert gebaat. Bywoning is gratis, maar vrywilligers kan &#8216;n R30-donasie betaal, wat aan liefdadigheidsorganisasies geskenk sal word. Navrae: Koos Schoonraad by 082-335-1347 of Elmarie by 071-607-0598.Indien jy herinneringe van laasjaar se Kersloffees wil herleef, sien ook: Kersloffees 2015&nbsp;